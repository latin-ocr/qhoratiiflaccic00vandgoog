508 ΜΒ. 11, ona xx.

ODE XX.

AD MAECENATEM.

Nou usitata, nec tenui ferar
Penna‚ biformis per liquidum aethera
Vates, neque in terris morabor
Longius, invidiaque major

Urbes relinquam. Non ego ‚ pauperum

Sanguis parentum ‚ non ego quem vocas»,

- Dilecto, Maeceuas, obibo;

Nec Stygia cohibebor unda.

lamiam residunt cruribus asperae
Pelles, et album mutor in alitem
Superne3 nascunturque leves
Per digitos humerosque plumae.

Jam Daedaleo ocyor Icaro
Visam gementis littora Bospori,
' Syrtesque Gaetulas‚ canorus
Ales , Hyperboreosque campos.

Me Colchus, et qui dissimulat metum
Marsae cohortis Dacus, et ultimi
Noscent Geloni3 me peritus
Discet lber , Rhodanique potor. ⁵

Ab‘siut inani funere naenioe
Luctusque turpes et querimoniae:
Compesce clamorem et sepulcri
Mitte supervacuos honores.

10

20

 

 

