182 Lus. 1, ons xxxv.

ODE XXXV.

AD FORTUNAM.

ÎŸ DlvA, gratum quae regis Antium ,
Praesens vel imo tollere de gradu

Mortale corpus , vel superbos
Vertere funeribus triumphos!

Te pauper ambit sollicita prece
Ruris colonus , te dominam aequoris ,
Quicumque Bithyna lacessit
Carpathium pelagus carina.

Te Dacus asper, te profugi Scythae,
Urbesque, gentesque, et Latium ferox,
Regumque matres barbarorum , et
Purpurei metuunt tyranni,

Iniurioso ne pede proruas
Stantem columnam, neu populus frequens
Ad arma cessantes, ad arma
Concitet, imperiumque frangat.

Te semper anteit saeva Necessitas ,
Clavos trabales et cuneos manu
Gestans aena3 nec severus

Uncus abest, liquidumque plumbum.

Te Spes, et albo rara Fides colit
Velata pann0, nec comitem abnegat,
Utcumque mutata potentes
Veste domos, inimica, linquis.

10

15

20

