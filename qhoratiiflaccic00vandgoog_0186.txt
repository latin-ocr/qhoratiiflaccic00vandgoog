110 mn. 1, ona xv111.

ODE XVIII.

AD VARUM.

Nullam, Varo, sacra vite prius severis arborem

Circa mite solum Tiburis et moenia Catili.

Siccis omnia nam dura Deus proposuit, neque
Mordaces aliter diffugiunt sollicitudines.

Quis post vina gravem militiam aut pauperiem crepat ? 5
Quis non te potius ‚ Bacche pater, teque, decens Venus ἰ’
At ne quis modici transiliat munera Liberi,

Centaurea monet cum Lapithis rixa super mero
Debellata; monet Sithoniis non Ievis Evius ,

Cum fas atque nefas exiguo fine libidinum 10
Discernunt avidi. Non ego te, candide Bassareu,
Invitum quatiam, nec variis obsita frondibus

Sub divum rapiam. Saeva tene cuin Berecynthio
Cornu tympana, quae subsequitur caecus Amor sui,

Attollens vacuum plus nimio Gloria verticem , 15

Arcanique Fides prodiga , perlucidior vitro.

 

