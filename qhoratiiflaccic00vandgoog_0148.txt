72 ιη. 1, oon κη.

Dicam et Alciden puerosque Ledae ‚

Hunc equis, illum superare pugnis

Nobilem, quorum simul alba nautis
Stella refulsit,

Defiuit saxis agitatus humor,

concidunt venti, fugiuntque nube-⁸,

Et minax, quod sic voluere , ponto
Unda recumbit.

‘ Romulum post hos prius, an quietum

Pompili regnum memorem, an superbos

Tarquini fasces, dubito, an Catonis
Nobile lethum?

Regulum et Scauros, animaeque maguae
Prodigum Paulum, superante Poeno,

Gratus insigni reseram Camena
Fabriciumque.

Hunc , et incomtis Curium capillis

Utilem bello -tulit‚ ct Camillum

Saeva paupertas, et avitus apto
Cum lare fundus.

¹ Crescit occulto velut arbor aevo

Fama Marcelli ε micat inter omnes

Julium sidus, velut inter ignes
Luna minores.

Gentis humanm pater atque custos,

Orte Saturno, tibi cura magni

Caesaris satis data ε tu , secundo
Caesare, regnes.

25

30

35

.45

ὅσ

